Klany Mrrshan
Jest rok 2861...

Wyłaniasz się z Komnaty Przodków jako Khan Złotego Klanu, najpotężniejszego i najbardziej prestiżowego dominium planety Fierias.
Mrrshan głęboko wierzą w prastarą tradycję sprawdzania siły w walce przeciwko rywalom oraz zdobywania trofeów w dowód zwycięstwa. Jako odważny i przebiegły przywódca z legendarnym już doświadczeniem w najazdach, zostałeś wybrany przez swój naród w nadziei na poprowadzenie go ku nieopisanej chwale.
Wskutek postępu technologicznego, który pozwala na eksplorację i zasiedlanie pobliskich światów, klany połączyły siły postanawiając współdzielić zasoby, floty i innowacje technologiczne z zamiarem spożytkowania swych sił nie na doraźnym powiększaniu własnych kieszeni kosztem rywala, lecz na podboju całych niezbadanych światów i grabieży wszystkiego co możliwe.
Twój wybór zbiegł się w czasie z zawarciem tego paktu a to stwarza historyczną szansę, której nie wolno zaprzepaścić. Podczas gdy Twój klan rozpoczyna pierwszą wyprawę w głębiny kosmosu, Ty sam rozmyślasz nad planem spełnienia a nawet przekroczenia najśmielszych oczekiwań swego ludu...