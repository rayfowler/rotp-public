I Kholdans Näste
Året är 3374...

Du skådar ut över de oräkneliga stjärnorna över ditt huvud, samma stjärnor du haft för vana att se ut över i över tre tusen år. Samma stjärnor som du såg när du först öppnade dina ögon ensam på Kholdan, och samma stjärnor som gett dig trygghet medan du utvecklats till en ostoppbar flod som slukat och format hela planeten enligt dina önskningar.
Men Genom alla de år du bättre kommit att lära känna dig själv och de otaliga kroppar som ditt medvetande innehar, så har du aldrig mött någon annan intelligent livsform på den här planeten, och på det viset har du outtröttligen varit driven att bege dig ut i rymden för att finna vilka svar, och andra livsformer, som där står att finna. Du har aldrig bemött skiljaktigheter i tanke eller inriktning, aldrig bemött krig eller falskspel, och aldrig mött motstånd mot din vilja och allt vad det innebär.
Med hopp och bävan vänder du dig till himlarna, kvällen innan din historia tar sitt nästa, och största steg framåt sedan den först började. Kommer du att finna svaren på hur och varför du blev till? Kommer du att finna andra lika dig som kan bygga, växa och drömma? Eller kommer du att inte finna annat än fara och färde i ett universum så mycket större än dig själv att det till och med är bortom din egen obegränsade fantasi...